+++
# Date this page was created.
date = "2017-07-22"

# Project title.
title = "Ungas valdeltagande"

# Project summary to display on homepage.
summary = "Mitt avhandlingsprojekt handlade om valdeltagande och framför allt om ungas valdeltagande och röstning som en vana. Avhandlingen består av fyra artiklar. Samtliga artiklar nyttjar uppgifter om valdeltagande från röstängder i kombination med registerdata."

# Optional image to display on homepage (relative to `static/img/` folder).
image_preview = "ragsved.jpg"

# Tags: can be used for filtering projects.
# Example: `tags = ["machine-learning", "deep-learning"]`
tags = ["politiskt deltagande"]

# Optional external URL for project (replaces project detail page).
external_link = ""

# Does the project detail page use math formatting?
math = false

# Optional featured image (relative to `static/img/` folder).
[header]
image = "headers/ragsved_wide.jpg"
# caption = "My caption :smile:"

+++
Mitt avhandlingsprojekt handlade om valdeltagande. Avhandlingen innefattar ett introduktionskapitel och fyra artiklar som tillsammans behandlar valdeltagande och röstning som en vana. Ett sätt att nå ett mer jämlikt deltagande är genom ett högre valdeltagande. Det är innebörden av det lagbundna samband som Tingsten fann år 1937 och som förutsäger att skillnaden i deltagande mellan olika grupper är mindre ju högre valdeltagandet är. I avhandlingens första artikel, samförfattad med Mikael Persson och Maria Solevid, undersöker vi om detta samband fortfarande har empiriskt stöd och finner att så är fallet. I avhandlingens första artikel, samförfattad med Mikael Persson och Maria Solevid, undersöker vi om detta samband fortfarande har empiriskt stöd och finner att så är fallet. 

En tänkbar väg till ett högre valdeltagande går via ett främjande av vanemässig röstning. En del forskare hävdar nämligen att röstning är en vana och att den vanan formas redan i de första val där en ung person har möjlighet rösta. Huruvida röstning är en vana är dock omdebatterat. Tre av avhandlingens artiklar tar på olika sätt upp den frågan. I avhandlingens andra artikel studerar jag unga personer som beroende på när de är födda får rösta för första gången vid olika åldrar och därmed i skilda social kontexter. Frågan jag ställer är hur dessa skillnader påverkar deras benägenhet att rösta i det valet och i det därpå följande. Vissa unga personer får rösta för första gången efter att ha nått rösträttsåldern i ett Europaparlamentsval där valdeltagandet är lågt. I den tredje artikeln undersöker jag ifall den erfarenheten har någon inverkan på deltagandet i ett därpå följande riksdagsval. I den fjärde artikeln, samförfattad med Sven Oskarsson, studerar vi om de skolval som arrangeras i många skolor har någon inverkan på studenters senare deltagande i riktiga val.

Avhandlingens huvudresultat är att deltagande i det första valet en ung person får rösta i saknar den betydelse för framtida valdeltagande som hävdats i tidigare forskning. Oavsett om det första valet äger rum i en kontext som främjar röstning eller om det är ett val som väcker lite intresse, får det ingen substantiell effekt på benägenheten att rösta i följande val. En implikation av detta resultat är att en sänkt rösträttsålder troligen inte skulle ge ett högre valdeltagande, inte ens på längre sikt.

Du hittar avhanlingen [här](http://liu.diva-portal.org/smash/record.jsf?pid=diva2%3A1238886&dswid=2819).
