---
title: Gratis statistikkurs
author: Richard Öhrvall
date: '2014-01-23'
categories:
  - böcker
  - programmering
  - statistik
slug: gratis-statistikkurs
---

Det är en ny skön värld vi lever i. Ett tecken på det är att Stanford i dagarna startade [en gratis statistikkurs på nätet](https://class.stanford.edu/courses/HumanitiesScience/StatLearning/Winter2014/about) som pågår fram till den 22 mars. Den ges via Open edX kräver en del förkunskaper, men den hugade kan nog klara av det ändå, i synnerhet om man lägger ned mer än de 3 timmar per vecka som anges att kursen tar i anspråk. Som inte det var nog lägger föreläsarna ut deras kursbok  [An Introduction to Statistical Learning, with Applications in R](http://www-bcf.usc.edu/~gareth/ISL/) gratis. Den är utgiven på Springer och kostar hos Amazon 69 dollar. Och för att citera tv-reklamen "but wait, there's more", det statistikprogram som används i kursen är [R]( http://cran.us.r-project.org/), som är....gratis! Och som med fördel kan användas tillsammans med [R Studio](http://www.rstudio.com/), som också är gratis. Visst, there's no such thing as a free statistics course, men det här är nog så nära man kan komma - den insats du lägger in torde vara en god investering.
