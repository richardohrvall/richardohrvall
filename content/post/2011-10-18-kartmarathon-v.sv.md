---
title: 'Kartmarathon: V'
author: Richard Öhrvall
date: '2011-10-18'
categories:
  - kartor
  - valstatistik
  - Visualisering av data
slug: kartmarathon-v
---

Näst sista delen av min kartkavalkad: det är dags för Vänsterpartiet. Kartan nedan visar stödet för V i riksdagsvalet 2010 efter valdistrikt. Valdistrikt är den minsta Richard Öhrvallistrativa enheten vid svenska val. Ett valdistrikt består vanligen av 800-1200 personer och varje valdistrikt har en vallokal. Storleken kan variera rejält – från ett kvarter i en större stad till ett vidsträckt område på landsbygden.Som framgår av [min inledning](https://richardohrvall.rbind.io/2011/10/kartmarathon/) av den här serien av inlägg har jag delat upp valdistrikten i fyra kategorier. De 5 668 valdistrikten i 2010 års riksdagsval fördelar sig då enligt följande för V:

  1. Mer än dubbelt så stort stöd i förhållande till riket totalt eller större (>2*riksresultatet):** 374 distrikt**

  2. Stödet mer än 50 procent över stödet i riket totalt (>1,5*riksresultatet), dock ej i kategori 1: **566 distrikt**

  3. Stödet större än i riket totalt, dock ej i kategori 1 eller 2: **1 429 distrikt**

  4. Stödet som i riket totalt eller lägre: **3 299 distrikt**

Det mönster som framträder är tydligt: V har ett starkare stöd i norr än i söder. Fast klicka på kartan för större bild, så ser ni geografiskt sett små valdistrikt i t.ex. Göteborg där stödet är förhållandevis starkt. Kartan för V liknar i hög grad [gårdagens karta för S](https://richardohrvall.rbind.io/2011/10/kartmarathon-s/), även om man kan urskilja skillnader om man jämför kartorna noga. I morgon kommer sista delen i den här kavalkaden, dvs. en karta över Sverigedemokraternas stöd i olika delar av landet  (övriga partiers kartor finns redan här på bloggen).

![](/img/wp/ri2010_v.jpg)

_Kartan är framtagen i ArcGIS, information om valdistriktens utformning kommer från Valmyndigheten och valstatistiken kommer från SCB._
