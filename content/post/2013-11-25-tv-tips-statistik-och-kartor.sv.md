---
title: 'TV-tips: statistik och kartor'
author: Richard Öhrvall
date: '2013-11-25'
categories:
  - kartor
  - statistik
slug: tv-tips-statistik-och-kartor
---

I Norge blev tv-serien Siffror (Siffer på norska), med matematikern Jo Røislien som programledare, en succé. I Sverige har den tyvärr inte rönt samma uppmärksamhet. Måhända beror på det på norskan eller på att den går på UR. I vilket fall, den är väl värd att kolla in. Programmet har en stil som påminner om SVT:s Värsta språket (även om Karin af Klintberg är stråt vassare än våra norska grannar). Nu finns alla 10 avsnitt att se via UR Play och kan [nås här](http://urplay.se/Produkter/176676-Siffror).  Alla avsnitt är sevärda, men jag rekommenderar framför allt avsnitten [Vinstchanser](http://urplay.se/Produkter/176677-Siffror-Vinstchanser), [Hälsa](http://urplay.se/Produkter/176680-Siffror-Halsa), [Spelteori](http://urplay.se/Produkter/176682-Siffror-Spelteori), [Makt ](http://urplay.se/Produkter/176685-Siffror-Makt)och [Nätverk](http://urplay.se/Produkter/176686-Siffror-Natverk). Om man är extra intresserad av den ekonomiska kraschen på Island som jag berörde i föregående bloggpost kan avsnittet [Ekonomi ](http://urplay.se/Produkter/176679-Siffror-Ekonomi)också vara värt att kolla på.

När jag ändå är inne på tv-tips kan jag passa på att nämna Kobra i SVT. I avsnitt 7 av pågående säsong berörde de kartor. Väl värt att kolla in, vilket du kan göra [här](http://www.svtplay.se/video/1597139/del-7-av-12-vart-ar-kartan-pa-vag).
