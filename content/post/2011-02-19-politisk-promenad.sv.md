---
title: Politisk promenad
author: Richard Öhrvall
date: '2011-02-19'
categories:
  - valstatistik
slug: politisk-promenad
---

Om ni har tänkt ge er ut på en helgpromenad i vinterkylan och känner att ni vill ta det till en ny nivå kan jag rekommendera en politisk promenad. Det går helt enkelt till så att ni traskar omkring, studerar husen ni passerar och funderar på hur man kan tänkas rösta i det område ni råkar befinna er i. "Här bor det säkert många moderater" kanske ni kommer fram till, eller "här är ser det ut att vara gott om sverigedemokrater".

Men nu kanske ni undrar hur ni ska få reda på hur det verkligen ligger till (alternativt tycker ni inte att det här alls låter kul och då kan ni sluta läsa nu, om ni mot all förmodan tagit er så här långt)? Tja, antingen kan ni kolla på internet när ni kommer hem eller under promenaden via [Valmyndighetens hemsida](http://www.val.se/val/val2010/slutresultat/R/rike/index.html) eller [SCB:s dito](http://www.scb.se/Pages/ProductTables____12275.aspx). Eller så laddar ni ned den fantasiska appen Valkoll till er telefon. Med hjälp av den känner telefonen av var ni befinner er och berättar genast hur folk röstar i området. Så här kan det se ut:

![](https://ssl.gstatic.com/android/market/com.slagkryssaren.valkoll/ss-1-320-480-160-1-4aa7c2c4b915a01e6cd5891432bedebb57991f4a)

Du kan få resultaten i riksdagsvalet 2010 på både kommun- och distriktsnivå. Appen kan laddas ned via Google Market [här](https://market.android.com/details?id=com.slagkryssaren.valkoll&feature=search_result). Om ni inte har en telefon med Android, tja, kanske dags att börja hänga med i den tekniska utvecklingen?
