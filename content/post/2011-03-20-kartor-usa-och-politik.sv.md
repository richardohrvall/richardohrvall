---
title: Kartor, USA och politik
author: Richard Öhrvall
date: '2011-03-20'
categories:
  - kartor
  - valstatistik
  - Visualisering av data
slug: kartor-usa-och-politik
---

<del></del>

Det var sommaren 2004 som Barack Obama levererade sitt[ Keynote Address vid Demokraternas konvent i Boston](http://www.youtube.com/watch?v=eWynt87PaJ0&feature=player_embedded). Ett fantastiskt tal.  Jag var inte där, men jag pluggade då i Ann Arbor, Michigan. Jag såg talat på TV och slogs som många andra av tanken att han en dag skulle kunna bli president. Att det skulle ske redan 2008 var en överraskning. Att det inte innebär större förändring, trots en valkampanj med ett evigt mässande om change, en annan.

Någon dag efter talet bläddrade jag i skivbackarna i ett affär i Ann Arbor. Butiksägaren var en skön snubbe, som ägare av skivbutiker brukar vara.  Han berättade att han trodde på en demokratisk valseger och att radiostationerna med en passning till det kommande valet flitigt spelade The Whos [Won't Get Fooled Again](http://www.youtube.com/watch?v=Rp6-wG5LLqE). Fast Bush W vann igen. Och USA kändes väldigt delat. Det är lätt att tro att de skiljelinjer som rådde då, och förstärkts sedan dess, alltid funnits där, men så är inte fallet. Det illustreras på ett tydligt sett av en animerad karta skapad av David B. Sparks. Han har istället för en vanlig [koropletkarta ](http://en.wikipedia.org/wiki/Choropleth_map)skapat en [isaritmisk ](http://en.wikipedia.org/wiki/Isarithm)karta baserad på data på county-nivå. Resultatet är en karta som visar intensitet i de politiska preferenserna. Jag har inte sett att någon annan gjort något liknande. Visst den Mercator-projicering han använder känns sådär, men upplägget är ändå spännande och värt att gå vidare med. Han har dessutom skapat kartan med det fantastiska [gratisprogrammet R](http://www.r-project.org/). Läs mer om hur han gjort [här](http://dsparks.wordpress.com/2010/11/15/isarithmic-history-of-the-two-party-vote/). I vilket fall, resultatet är en historisk berättelse om den politiska utvecklingen i USA genom en karta. Vem blir först med något motsvarande med svenska data? Njut av filmen och glöm inte att färgerna inte är som i Sverige - Demokrater är blåa och Republikaner röda.
