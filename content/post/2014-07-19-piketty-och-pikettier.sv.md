---
title: Piketty och PikettieR
author: Richard Öhrvall
date: '2014-07-19'
categories:
  - R
  - statistik
slug: piketty-och-pikettier
---

Hypen kring Thomas Piketty och hans bok Kapitalet i det 21:a århundradet kan inte ha undgått många. Tyvärr missade jag hans framträdandet i Almedalen. Men för oss som gjorde det finns ett antal sätt att ta del av hans tankar (förutom att läsa boken), exempelvis finns på [YouTube hans föreläsning för London School of Economics i juni i år](https://www.youtube.com/watch?v=JXOLiJY2Ehg).

Det har varit en hel del diskussioner kring de analyser som han har gjort. Piketty har själv lagt ut [underlag till analyserna](http://piketty.pse.ens.fr/en/capital21c2) på sin webbplats, vilket är föredömligt. Fast av någon outgrundlig anledning har han analyserat sina datamaterial i Excel. Det är lite stökigt att få ordning på data för att kunna analysera dem på ett vettigt sätt. Fast nu har Jeff Leek och de andra bakom den utmärkta bloggen [Simply Statistics](http://simplystatistics.org/) dragit igång ett projekt för att flytta materialet till R.

De vill dock ha hjälp för att slutföra det arbetet (läs mer [här](http://simplystatistics.org/2014/06/30/piketty-in-r-markdown-we-need-some-help-from-the-crowd/) om hur du kan bidra). Det som hittills är bearbetat finns på [GitHub](https://github.com/jtleek/capitalIn21stCenturyinR/tree/gh-pages). Förhoppningsvis kommer en del intressanta analyser från detta arbete. Själv förstår jag dock inte varför de inte valde att kalla projektet PikettieR.
