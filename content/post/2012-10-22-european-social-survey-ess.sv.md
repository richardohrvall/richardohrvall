---
title: European Social Survey (ESS)
author: Richard Öhrvall
date: '2012-10-22'
categories:
  - data
slug: european-social-survey-ess
---

En av de bästa datakällorna vad gäller europeiska medborgares uppfattningar i samhällsfrågor är [European Social Survey](http://www.europeansocialsurvey.org/). Det är en internationell undersökning som vartannat år genomförs i ett stort antal europeiska länder. Data samlas in genom besöksintervjuer och håller hög kvalitet.

Det går att analysera data via ett [webbgränssnitt](http://nesstar.ess.nsd.uib.no/webview/) eller ladda ned dataset för mer avancerade analyser. Nyligen kom dessutom en nyhet: [Multilevel-data](http://ess.nsd.uib.no/essmd/). De har till dataseten lagt kontextuell information på olika nivåer. Riktigt trevligt. Tyvärr verkar de, såvitt jag kan se, fortfarande inte ge fullständig information om undersökningarnas design, vilket gör att man inte kan räkna felmarginaler som är helt korrekta. För de nordiska länderna spelar detta mindre roll då det där används obundet slumpmässiga urval (osu), men i en del andra länder används klusterurval i flera steg och tar man inte hänsyn till det underskattas troligen felmarginalerna. Oh well, det är fortfarande en fantastisk datakälla, som nu blivit än bättre - bara att sätta igång med analyser!
