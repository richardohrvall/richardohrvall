---
title: Bloggar om visualisering av data
author: Richard Öhrvall
date: '2013-01-02'
slug: bloggar-om-visualisering-av-data
---

Innan jul gav jag ett par föreläsningar kring visualisering av data för masterstudenter i statsvetenskap vid Uppsala universitet. Med anledning av det har jag satt samman en lista över bloggar som jag följer och som behandlar det ämnet i olika mån. Kanske kan de vara av intresse även för andra?

[**Datavisualization** ](http://datavisualization.ch/)uppdateras inte så ofta och handlar oftare om mer lättsam infografik än visualisering, men har ändå en del intressanta inlägg.

**[Eager Eyes](http://eagereyes.org/)** av Robert Kosara, en väldigt populär blogg som innehåller en hel del matnyttigt.

[**Flowing Data**](http://flowingdata.com/) av Nathan Yau, som även har skrivit den intressanta boken [Visualize This!](http://www.adlibris.com/se/product.aspx?isbn=0470944889) (jag kommer nog att skriva en rad om den när jag senare i år går igenom böcker kring visualisering) och han har ytterligare [en bok på gång](http://www.adlibris.com/se/product.aspx?isbn=111846219X). Nathan använder ofta statistikprogrammet R, men en hel del inlägg är av mer generell natur. Om man betalar får man ta del av ytterligare material via bloggen.

**[Junk Charts](http://junkcharts.typepad.com/junk_charts/)** av Kaiser Fung, handlar oftast om så kallad "junk chart" (begrepp som Tufte lanserade), dvs. mindre lyckade grafer. Men det kan ändå ge en del insikter och tips. Kaiser har även en annan blogg, [Numers rule your world](http://junkcharts.typepad.com/numbersruleyourworld/), vilken har samma namn [hans bok](http://www.adlibris.com/se/product.aspx?isbn=0071626530). Den bloggen är dock mer inriktad på statistik.

[**Spatial Analysis**](http://spatialanalysis.co.uk/) en blogg om visualisering som framför allt är inriktad på saptiala data.

[**Vis4.net**](http://vis4.net/blog/) av Gregor Aisch, en lite mer teknisk blogg kring visualisering och de verktyg man kan använda för att illustrera data.

[**Visualizing Data**](http://www.visualisingdata.com/) av Andy Kirk, som i dagarna även kommit ut med [en bok om visualisering](http://www.adlibris.com/se/product.aspx?isbn=1849693463).

[**Visual.ly**](http://blog.visual.ly/) en blogg som ofta handlar om mer lättsam infografik, men där finns en hel rad intressanta bloggposter om olika sorters grafer, med mera. .

_Då 2012 var podcastens år så kan jag även passa på att nämna att det så klart även finns podcasts om visualiseringar, som t.ex. den här: __<http://datastori.es/>_
