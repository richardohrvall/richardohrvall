---
title: Lägesrapport
author: Richard Öhrvall
date: '2013-05-22'
categories:
  - opinionsmätningar
  - statistik
slug: lagesrapport
---

Det har varit stiltje här på bloggen. Inte på grund av att jag har legat på latsidan, tvärtom har deadlines (eller dödslinjerna som de säger i Norge) kommit från andra håll och tvingat mig jobba på. Får återkomma till en del roliga saker som är på gång (se CV och publikationslista för sådant som redan har kommit ut).

En av de frågor jag har jobbat med på sistone gäller bortfall. Det är i Sverige och i andra länder allt svårare både att få tag på folk och att få dem att ställa upp i undersökningar. En del verkar ta till drastiska metoder. Häromdagen fick jag detta erbjudande från Netflix:

<blockquote>Netflix kommer att genomföra en marknadsundersökning i Stockholm torsdagen den 30 maj och fredagen den 31 maj och vi vill bjuda in dig! Vi vill gärna att du delar dina åsikter om din Netflix-upplevelse. Undersökningen tar ca 45 minuter att genomföra och som tack för din tid får du 1000 kr.Vi kommer att välja ut deltagarna för undersökningen från de personer som svarar på den här enkäten.</blockquote>

Om jag förstår detta rätt så vill de att jag ska svara på en enkät (och kanske även ytterligare enkäter?) för att ha chansen att väljas ut till en annan undersökning, vilken tar 45 minuter att genomföra och då ge 1000 kronor i ersättning. Misstänker att upplägg av det här slaget kan förstöra det allmänna surveyklimatet (som redan är lugubert). Vore dock intressant att veta vilka som ställer upp i en sådan undersökning.
