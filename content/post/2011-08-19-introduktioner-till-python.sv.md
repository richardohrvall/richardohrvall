---
title: Introduktioner till Python
author: Richard Öhrvall
date: '2011-08-19'
categories:
  - programmering
  - python
slug: introduktioner-till-python
---

Det är mycket möjligt att det här är mindre intressant för många av er, men för några är det förhoppningsvis av större intresse. Jag har på sistone lagt ned en del tid på att lära mig hämta hem data från olika webbsidor för att sedan behandla det vidare i olika program. Ett smidigt sätt att göra det är med hjälp av Python, även om det kräver en del programmering. Python är ett smidigt programspråk som är öppet och gratis (och ja, namnet kommer från Monty Python). Det [kan laddas ned här](http://www.python.org/). Det finns olika versioner att välja bland. Det skedde en del större förändringar i och med introduktionen av version 3.x och många paket, som exempelvis det användbara [Beautiful Soup](http://www.crummy.com/software/BeautifulSoup/), fungerar mindre bra i den versionen. Det allmänna tipset verkar vara att välja senaste version inom 2.x.

Det är bara att ladda ned programmet och installera det. Om du kör windows behöver du troligen lägga till sökvägen till Python (t.ex. C:\Python27) till systemvariablerna (Dator/egenskaper/avancerade systeminställningar/miljövariabler och under Path) för att kunna starta programmet i kommandotolken (se [här](http://docs.python.org/using/windows.html) för instruktioner). Du hittar dokumentation och instruktioner på [Pythons webbsida](http://www.python.org/). Sedan är det bara att börja knacka kod. Om man är van vid statistikprogram som t.ex. Stata eller programmering i någon annat språk är det ganska lätt att komma igång. Dessutom finns det en del bra instruktioner i videoformat på nätet. Nedan ger jag några tips på några som jag har hittat och som finns tillgängliga via YouTube. De tar upp ungefär samma saker, så hitta någon som du gillar.

_Bucky Roberts introduktion till Python: skön, avslappnad stil (han har även en fortsättning på YouTube där han går igenom hur man skapar ett GUI):_

via

![](http://s.ytimg.com/yt/favicon-vflZlzSbU.ico)

[YouTube](http://www.youtube.com/)          by [          thenewboston](http://www.youtube.com/user/thenewboston)

_New Think Tanks introduktion: lite torrare än Bucky, men lite mer ingående och konventionell (har även en introduktion till version 3.x):_

via

![](http://s.ytimg.com/yt/favicon-vflZlzSbU.ico)

[YouTube](http://www.youtube.com/)          by [          derekbanas](http://www.youtube.com/user/derekbanas)

_Slutligen kan jag tipsa om Googles interna utbildning i Python: lite längre men håller ändå ett bra tempo._

via

![](http://s.ytimg.com/yt/favicon-vflZlzSbU.ico)

[YouTube](http://www.youtube.com/)          by [          GoogleDevelopers](http://www.youtube.com/user/GoogleDevelopers)
