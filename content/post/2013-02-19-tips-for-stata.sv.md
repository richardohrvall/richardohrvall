---
title: Tips för Stata
author: Richard Öhrvall
date: '2013-02-19'
categories:
  - programmering
  - statistik
  - statistikprogram
slug: tips-for-stata
---

Jag har fått en hel del frågor kring vilket statistikprogram man bör välja och jag har tänkt utveckla min syn i ett senare inlägg. Fast här och nu blir det bara några nya tips för er som använder er av statistikprogrammet Stata.

Stata har själva startat [en blogg](http://blog.stata.com/) sedan en tid tillbaka, innehåller en hel del matnyttigt. De har även [en egen kanal på youtube](http://www.youtube.com/user/statacorp) där de har en hel del instruktionsvideor. Tyvärr visar de där allt genom att klicka i menyer, vilket är ett sätt analysera som jag starkt avråder ifrån. Å andra sidan genererar Stata kod då du klickar i menyer, så du kan använda den koden för att skapa program (och till skillnad från t.ex. SPSS genererar inte Stata en massa onödig skräp i sådana fall).

För den som vill skapa grafer i Stata är [deras egen guide](http://www.stata.com/support/faqs/graphics/gph/stata-graphs/) till hjälp. Den här [bedrövligt designade sidan](http://www.survey-design.com.au/Stata%20Graphs.html) har också en rad intressanta exempel. Även [UCLA ](http://www.ats.ucla.edu/stat/stata/library/GraphExamples/default.htm)har en del bra exempel.

Slutligen vill jag tipsa om att Världsbankens Statamodul är uppdaterad. Den är en enkel väg till spännande analyser av deras data. För mer information se [här](http://data.worldbank.org/news/new-stata-module-released), eller installera via -ssc install wbopendata-.
