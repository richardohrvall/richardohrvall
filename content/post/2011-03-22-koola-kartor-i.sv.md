---
title: Koola kartor I
author: Richard Öhrvall
date: '2011-03-22'
categories:
  - kartor
  - Visualisering av data
slug: koola-kartor-i
---

Jag fortsätter min serie blogginlägg kring kartor med att hylla en fantastisk kartograf vid namn Eric Fischer. Han har gjort en serie kartor som visar hur amerikanska städer är etniskt uppdelade. Kartorna är baserade på data från censusen (folkräkningen) år 2000. I Sverige skulle det förmodligen inte gå, men i amerikanska undersökningar är det standard att ha med frågor om race, så även i censusen. Därmed finns det data som möjliggör visualisering efter dessa skiljelinjer.

Kartorna är uppbyggda kring punkter och varje punkt motsvarar 25 personer. Vidare är punkterna färgkodade enligt följande mönster (hämtat från Eric Fischer): Red is White, Blue is Black, Green is Asian, Orange is Hispanic and Gray is Other. Kartan nedan visar New York City. Centralt i kartan syns Manhattan och det vita fältet mitt på Manhattan är Central Park. Stadens segregering syns tydligt om ni kollar på Harlem (strax norr om Central Park) eller China Town (i södra delen av Manhattan).

_New York City_
[![Race and ethnicity: New York City](http://farm5.static.flickr.com/4124/4981444199_08c227e7b6.jpg)](http://www.flickr.com/photos/walkingsf/4981444199/)

Eric Fischer har gjort motsvarande kartor för andra amerikanska städer och de finns att [skåda på Flickr](http://www.flickr.com/photos/walkingsf/sets/72157624812674967/). Kolla exempelvis Detroit där det tydligt framgår hur [8 mile road delar](http://en.wikipedia.org/wiki/8_Mile_Road) staden.
