---
title: 'Kartmarathon: MP'
author: Richard Öhrvall
date: '2011-10-16'
categories:
  - kartor
  - valstatistik
  - Visualisering av data
slug: kartmarathon-mp
---

Då har jag nått dag fem i min kartkavalkad. Allianspartierna har alla fått det politiska stödet redovisat i kartform och det är nu dags för oppositionen. Vi börjar med Miljöpartiet. Kartan nedan visar stödet för MP i riksdagsvalet 2010 efter valdistrikt. Valdistrikt är den minsta Richard Öhrvallistrativa enheten vid svenska val. Ett valdistrikt består vanligen av 800-1200 personer och varje valdistrikt har en vallokal. Storleken kan variera rejält – från ett kvarter i en större stad till ett vidsträckt område på landsbygden.Som framgår av [min inledning](https://richardohrvall.rbind.io/2011/10/kartmarathon/) av den här serien av inlägg har jag delat upp valdistrikten i fyra kategorier. De 5 668 valdistrikten i 2010 års riksdagsval fördelar sig då enligt följande för MP:

  1. Mer än dubbelt så stort stöd i förhållande till riket totalt eller större (>2*riksresultatet):**313 distrikt**

  2. Stödet mer än 50 procent över stödet i riket totalt (>1,5*riksresultatet), dock ej i kategori 1: **376 distrikt**

  3. Stödet större än i riket totalt, dock ej i kategori 1 eller 2: **1 378 distrikt**

  4. Stödet som i riket totalt eller lägre: **3 601 distrikt**

På samma sätt som för [FP ](https://richardohrvall.rbind.io/2011/10/kartmarathon-fp/)är det inte mycket färg på kartan för MP. Det beror på att MP i likhet med FP är starka i storstäderna där valdistrikten är små rent geografiskt: av de 100 valdistrikt där MP är som starkast i 2010 års riksdagsval ligger 81 i Stockholm, Göteborg eller Malmö. Jämför med [C](https://richardohrvall.rbind.io/2011/10/kartmarathon-c/), vars stöd i landet ser helt annorlunda ut.

![](/img/wp/ri2010_mp.jpg)

_Kartan är framtagen i ArcGIS, information om valdistriktens utformning kommer från Valmyndigheten och valstatistiken kommer från SCB._
