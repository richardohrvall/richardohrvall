---
title: Gratis är gott
author: Richard Öhrvall
date: '2012-10-13'
categories:
  - data
  - programmering
  - Visualisering av data
slug: gratis-ar-gott
---

_**Uppdaterad 15 oktober 2012:**_ _Alberto Cairo har meddelat att The Knight Center har begränsat antalet deltagare i kursen av rädsla för att servrarna inte ska klara av trycket. Kursen kommer dock att ges igen i januari och vid ytterligare tillfällen senare om intresset finns._

Världen förändras. Som jag [tidigare har skrivit](https://richardohrvall.rbind.io/2012/06/statistikprogrammet-r/) är ett av världens mest kraftfulla statistikprogram gratis. Det heter R. För den som är intresserad av att lära sig mer om R eller andra program finns mängder av resurser på nätet. Dessutom finns allt fler kurser som tillhandahålls gratis. Exempelvis går just nu en fyra veckors kurs i R på [Coursera](https://www.coursera.org/). Där finns många andra gratiskurser, framför allt inom statistik och matematik, men även grekisk mytologi med mera.

För den som är intresserad av visualisering av data utan att det blir alltför tekniskt rekommenderas den kommande kursen [Introduction to Infographics and Data Visualization](http://knightcenter.utexas.edu/00-11587-knight-center-launches-its-first-massive-online-course-introduction-infographics-data-visua) som ges av Knight Center vid University of Texas. Föreläsare är den kände Alberto Cairo. Han har för övrigt nyligen kommit ut med boken [The Functional Art](http://www.adlibris.com/se/product.aspx?isbn=0321834739). Läs en positiv recension av den [här](http://eagereyes.org/criticism/review-alberto-cairo-functional-art). Jag tror att kursen kan bli riktigt intressant. Om du är intresserad kan du se Alberto presentera kursen i ett videoklipp nedan.

[Introduction to Infographics and Data Visualization](http://vimeo.com/50644437) from [Knight Center](http://vimeo.com/user6309254) on [Vimeo](http://vimeo.com).
