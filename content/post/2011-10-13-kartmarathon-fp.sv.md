---
title: 'Kartmarathon: FP'
author: Richard Öhrvall
date: '2011-10-13'
categories:
  - kartor
  - valstatistik
  - Visualisering av data
slug: kartmarathon-fp
---

Ok, då går vi vidare med kartkavalkaden. I dag tar vi itu med Folkpartiet. Kartan nedan visar stödet för FP i riksdagsvalet 2010 efter valdistrikt. Som jag nämnde i [mitt inledande inlägg](https://richardohrvall.rbind.io/2011/10/kartmarathon/) i den här serien av inlägg har jag delat upp valdistrikten i fyra kategorier. De 5 668 valdistrikten fördelar sig då enligt följande för FP (_korrigerat 15 oktober_):

  1. Mer än dubbelt så stort stöd i förhållande till riket totalt eller större (>2*riksresultatet): **42 distrikt**

  2. Stödet mer än 50 procent över stödet i riket totalt (>1,5*riksresultatet), dock ej i kategori 1: **538 distrikt**

  3. Stödet större än i riket totalt, dock ej i kategori 1 eller 2: **1 833 distrikt**

  4. Stödet som i riket totalt eller lägre: **3 255 distrikt**

Ni märker att kartan skiljer sig från [kartan som visade stödet för C](https://richardohrvall.rbind.io/2011/10/kartmarathon-c/): FP har ett starkare stöd i storstadsregionerna  och universitetsstäder, men ett svagare stöd på landsbygden (klicka på kartan för att se en större bild). Då FP är starka i större städer innebär det också att de är starka i valdistrikt som är små rent geografiskt, vilket förklarar att kartan är så färglös. Kartan för FP:s stöd är nästan en spegelbild av kartan för C, så jag antar att de kompletterar varandra bra.

![](/img/wp/ri2010_fp.jpg)

_Kartan är framtagen i ArcGIS, information om valdistriktens utformning kommer från Valmyndigheten och valstatistiken kommer från SCB._
