---
title: Flickr vs Twitter i Stockholm
author: Richard Öhrvall
date: '2011-07-16'
categories:
  - kartor
  - Visualisering av data
slug: flickr-vs-twitter-i-stockholm
---

Min favorit bland kartografer, Eric Fischer, har skapat en ny sorts kartor. Tidigare har han bland annat gjort kartor som visar [etnisk segregering](https://richardohrvall.rbind.io/2011/03/koola-kartor-i/) och var [turister respektive invånare tar kort](https://richardohrvall.rbind.io/2011/03/koola-kartor-ii/). Nu har han skapat kartor som visar var i olika städer folk twittrar respektive fotar. Nedan ses en sådan karta för Stockholm. Röda prickar är där kort utlagda på Flickr är tagna och blå prickar är där folk har twittrat ifrån. Vita prickar är där både fotande och twittrande ägt rum. Data är hämtade från Flickr respektive Twitters API:er. Ytterligare ett i raden av exempel över hur mycket fantastiskt som kan komma fram när företag och organisationer delar med sig av data. För att se kartan i bättre upplösning och även se andra städer, klicka på kartan.

_Stockholm: Flickr vs Twitter (Eric Fischer):_

[![See something or say something: Stockholm by Eric Fischer, on Flickr](https://farm7.static.flickr.com/6134/5935470698_67edaf0ba2.jpg)](https://www.flickr.com/photos/walkingsf/5935470698/in/photostream/)
