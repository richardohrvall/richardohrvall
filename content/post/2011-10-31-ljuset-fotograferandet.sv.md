---
title: Ljuset & fotograferandet
author: Richard Öhrvall
date: '2011-10-31'
categories:
  - Visualisering av data
slug: ljuset-fotograferandet
---

Jag är väldigt fascinerad av olika sätt att visualisera av data. Det är även ett område där det händer väldigt mycket just nu, och det finns ett stort antal intressanta bloggar som bevakar området. Det är även många duktiga personer som tar fram otroligt snygga visualiseringar. En av mina favoriter är Eric Fischer (jag har tidigare skrivit om hans kartor [här](https://richardohrvall.rbind.io/2011/07/flickr-vs-twitter-i-stockholm/), [här ](https://richardohrvall.rbind.io/2011/03/koola-kartor-ii/)och [här](https://richardohrvall.rbind.io/2011/03/koola-kartor-i/)). Han har nu tagit metadata från bilder upplagda på Flickr för att illustrera vilken tid på dygnet som vi tar bilder under årets alla dagar.

Bilden nedan är egentligen två bilder: den övre bilden motsvarar den norra hemisfären och den nedre den södra. I respektive bild redovisas längs y-axeln, i höjdled, dygnets 24 timmar och längs x-axeln, i sidled, årets alla dagar. Data kommer från januari 2008 till och med december 2010. Att den nedre bilden är mer oregelbunden beror på att det finns mindre data, vilket i sin tur beror på att det läggs upp färre bilder som är tagna på det södra halvklotet på Flickr.

[![](http://farm7.static.flickr.com/6048/6256027799_fe39fbb78c.jpg)](http://www.flickr.com/photos/walkingsf/6256027799/)

[![Embedly Powered](//static.embed.ly/images/logos/embedly-powered-small-light.png)](http://embed.ly?src=anywhere)

via [Flickr](http://www.flickr.com/)

Det som kan noteras är att vi fotar allt senare på kvällen under i takt med att dagarna blir längre. Däremot verkar vi inte vara uppe tidigare på morgonen bara för att solen går upp tidigare, åtminstone fotar vi inte tidigare. Övergången från sommartid till vintertid märks inte på något tydligt sätt, men den övergången infaller å andra sidan vid olika tillfällen i olika delar av världen. Något som däremot märks väldigt tydligt är vissa högtider och framför allt 4th of July, då det fotas friskt. Hur ser då de regionala variationerna ut undrar ni? En sådan bild har Eric Fischer också tagit fram, vilken även tar med tider för twittrande i olika delar av världen. Lite svårare att tolka, men fascinerande att studera, eller vad säger ni?

[![](http://farm7.static.flickr.com/6057/6257908184_c73fa5b00b.jpg)](http://www.flickr.com/photos/walkingsf/6257908184/in/photostream)

[![Embedly Powered](//static.embed.ly/images/logos/embedly-powered-small-light.png)](http://embed.ly?src=anywhere)

via [Flickr](http://www.flickr.com/)
