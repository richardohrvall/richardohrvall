---
title: Introduktioner till SPSS och Stata i videoformat
author: Richard Öhrvall
date: '2014-06-21'
categories:
  - programmering
  - spss
  - stata
tags:
  - spss
  - stata
slug: introduktioner-till-spss-och-stata-i-videoformat
---

Det finns mängder av introduktioner till statistikprogram på nätet, både i form av dokument och videor. Jag  har inte själv kollat igenom alla avsnitt, men jag tycker att det verkar som om de introduktioner som metodavdelningen vid London School of Economics and Political Science har lagt ut täcker in det mest grundläggande.

Du hittar videor för Stata [här](http://www.lse.ac.uk/methodology/tutorials/Stata/home.aspx) och för SPSS [här](http://www.lse.ac.uk/methodology/tutorials/SPSS/home.aspx).

Det är lite intressant att även om båda programmen har möjligheter att göra analyser genom att välja i menyer (s.k. point-and-click) och att skriva kod, så utgår introduktionerna för SPSS från menyer och introduktionerna för Stata från skriven kod.

Min starka rekommendation är att den som vill ägna tid åt dataanalys bör lära sig att skriva kod, även om de första stapplande stegen kan tas med stöd av menyer. I både Stata och SPSS kan man få ut kod som motsvarar de kommandon som man väljer via menyer. Tyvärr får man en massa onödig kod i SPSS (även default-värden specificeras etc.), men det kan ändå vara ett sätt att lära sig programmera.
