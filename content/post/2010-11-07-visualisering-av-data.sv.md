---
title: Visualisering av data
author: Richard Öhrvall
date: '2010-11-07'
categories:
  - Visualisering av data
tags:
  - Journalistik
  - visualisering av data
slug: visualisering-av-data
---

En av de stora rådande trenderna är allt fler myndigheter, organisationer och företag lägger ut [API:er](http://sv.wikipedia.org/wiki/Application_Programming_Interface) och öppna datakällor (se mina länkar för en del exempel). Dessutom finns det allt fler databaser som samlar information i olika former. Det finns med andra ord mängder med data att studera närmare, vilket skapar nya möjligheter för oss som jobbar med analys. Ett område som är på stark frammarsch är visualisering av data. Jag är själv väldigt intresserad av det. Det är även ett område som blir allt viktigare för tidningar och journalister. Geoff McGee vid Standford har satt ihop [en mycket fascinerande film i ämnet](http://datajournalism.stanford.edu/).  [

![](/img/wp/datajournalism1-300x237.jpg)

](http://datajournalism.stanford.edu/) Filmen är visserligen hela 54 minuter, men jag lovar att det är väl använd tid. I filmen finns många intressanta exempel på hur data kan visualiseras. Dessutom finns en hel del länkar till spännande webbsidor. Två svenskar dyker också upp. Först Thomas Molén från Svenska Dagbladet, som gjorde [en snygg illustration över hur folk i olika länder röstade i 2008 års melodifestival](http://www.svd.se/kulturnoje/nyheter/har-ar-svds-guldgrafik_4415941.svd?service=graphic). Sedan dyker även Ola Rosling, Hans Roslings son och en av grundarna till [Gapminder](http://www.gapminder.org/), upp och demonstrerar [Google Public Data](http://www.google.com/publicdata/home) (Ola har dock sedan dess lämnat Google). Jag kommer att återkomma till visualisering av data. Det händer verkligen mycket på det här området just och utvecklingen går snabbt, så snabbt att Swivel som nämns och får beröm i filmen[ inte längre finns](http://eagereyes.org/criticism/the-rise-and-fall-of-swivel).
