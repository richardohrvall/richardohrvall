---
title: På statistikprogramsfronten
author: Richard Öhrvall
date: '2013-09-11'
categories:
  - statistik
  - statistikprogram
slug: pa-statistikprogramsfronten
---

På jobbfronten har det börjat bli mer hanterligt nu, så förhoppningsvis kommer det att synas här på bloggen. Jag har fått en del frågor kring val av statistikprogram och tänker försöka sammanfatta mina tankar i ett inlägg. Det blir dock senare. Några små nyheter kanske kan vara av intresse:

Om du använder Stata kan jag tipsa om en konferens i Stockholm den 27 september. Där tas en del funktioner och möjligheter i Stata upp, läs mer [här](http://www.statanordic.com/sug2013). Konferensen är i Stockholm och den är gratis. Ett annat tips är att Quality of Government institute i Göteborg har tagit fram två kommandon som gör det enklare att använda de dataset som de tar fram. Det är dataset med mängder av variabler som beskriver länder. Läs mer [här](http://www.qog.pol.gu.se/data/dataextras/forstatausers/).

Om du använder R kan jag tipsa om två kurser via Coursera (gratis). Det är [Computing for Data Analysis](https://www.coursera.org/course/compdata) som börjar den 23 september och pågår i 4 veckor och [Data Analysis](https://www.coursera.org/course/dataanalysis) som börjar 28 oktober och pågår 8 veckor. Båda kurserna har gått tidigare i år och jag har tagit del av den förstnämnda i sin helhet och den andra kollade jag en del på. Den första handlar mer om databehandling än analys och kan kanske vara lite svår om man inte har någon vana av att programmera. Men det finns gott om hjälp så om man kämpar lite ska det gå även utan förkunskaper. Den andra verkar lite mer pedagogisk, även om jag bara kollade lite på den. De är gratis och det är bara att avregistrera sig om man inte gillar dem, så om du är intresserad är de värda att kolla upp.
