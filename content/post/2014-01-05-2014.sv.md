---
title: '2014'
author: Richard Öhrvall
date: '2014-01-05'
categories:
  - statistik
slug: '2014'
---

Ett nytt år och nya tag. Sammanfattningsvis var 2013 ett bra år med många roliga händelser. Efter att ha arbetat i ett antal forskningsprojekt under ganska många år valde jag att påbörja doktorandstudier i statsvetenskap vid Linköpings universitet. Det dök upp en bra och spännande möjlighet som var lite för bra för att avstå ifrån.

År 2014 verkar bli minst lika intressant. Framför allt tror jag att jag kommer att vara produktiv, eller annorlunda uttryckt så har jag tagit på mig så pass mycket att jag verkligen hoppas att jag lyckas leverera. Jag är fortfarande tjänstledig från SCB, men från och med februari kommer jag att jobba halvtid åt SCB och doktorera på halvtid. Min anställning vid IFN tar därmed slut, men jag kommer även fortsatt att vara affilierad till IFN.

Jag har ett antal nyårslöften att försöka leva upp till. Det är kanske inte ett löfte, men min ambition är att jag ska bli bättre på att blogga under 2014, både här och på Politologerna. Min tanke är att ett inlägg i veckan ska vara en miniminivå på den här bloggen.
